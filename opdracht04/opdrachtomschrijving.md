# Opdracht 4: Cybersecurity

Voor deze opdracht hebben jullie de keuze uit 2 varianten:

- [Bereid een demo](#demo-cybersecurity-attack) voor waar je toont hoe een typische cybersecurity-aanval in zijn werk gaat
- Neem met je team deel aan de [Cybersecurity Challenge](#cyber-security-challenge-belgium).

## Demo cybersecurity attack

Als jong team beslissen jullie om jullie ook te richten op de (groeiende) markt van **Cybersecurity**. De diensten die je wil gaan aanbienden zijn een Security Audit d.m.v. [Penetration Testing](https://en.wikipedia.org/wiki/Penetration_test). Gezien het onmogelijk is om zonder inkomsten of contract al deze activiteiten al te gaan ontplooien, beslissen jullie om slechts één demo aan de klant te laten zien om hen te overtuigen van jullie expertise - in de hoop zo een contract te kunnen binnenrijven.

Je werkt een demo uit die een bestaande, gekende aanval volledig nabootst. Je zoekt een demo die je relevant vindt, en die je ook haalbaar acht naar de kunde van je eigen team. Indruk maken mag.

Praktisch zet je dit volledig op in een virtuele omgeving, waar e.g. één VM de attacker is, en één VM de computer die je probeert binnen te dringen. Extra toestellen (routers, servers, ...) kunnen in je omgeving geplaatst worden al naar gelang je dit nodig hebt om je demo te kunnen geven. Je voorziet de nodige documentatie zodat je enerzijds de demo gemakkelijk kan geven, anderzijds de klant conceptueel begrijpt wat de demo precies doet (zonder alle praktische commando's).

Mogelijke bronnen:

- [Hacking exposed 7: network security secrets & solutions](https://www.unicat.be/uniCat?query=sysid:30316845)
- [Black Hat Python: Python Programming for Hackers and Pentesters](https://www.unicat.be/uniCat?query=sysid:53596815)
- [The Kali Linux project](https://www.kali.org/penetration-testing-with-kali-linux/)
- [VulnHub](https://www.vulnhub.com/): "materials that allows anyone to gain practical 'hands-on' experience in digital security, computer software & network administration."
- [Hack The Box](https://www.hackthebox.eu/): pen-testing labs
- [IppSec](https://www.youtube.com/channel/UCa6eh7gCkpPo5XXUDfygQQA) Youtube-kanaal met walkthroughs van Hack The Box-uitdagingen
- [The Cyber Mentor](https://www.youtube.com/channel/UC0ArlFuFYMpEewyRBzdLHiw): Youtube-kanaal van een Ethical Hacker/Penetration tester
- [Damn Vulnerable Web Application](http://www.dvwa.co.uk/): PHP/MySQL-applicatie met beveiligingsproblemen
- [Portswigger Web Security Academy](https://portswigger.net/web-security): Gratis online web security training van de auteurs van de [Burp suite](https://portswigger.net/burp)
- Je eigen Internet research (hoewel je hier vaak door de bomen het bos niet ziet)

### Acceptatiecriteria

- Je toont een werkende demo van een (gekende) Cybersecurity aanval
    - Je legt enerzijds het principe achter de mogelijke aanval uit. Welke zwakheid in een systeem wordt uitgebuit?
    - Anderzijds toon je dat je de nodige tools gevonden hebt, en kan laten werken om de aanval effectief uit te voeren.
- De (virtuele) omgeving waarin je alles voorbereid hebt, is online beschikbaar in een VirtualBox OVA bestand (niet binnen de Github-repository!).
- Voorzie de nodige documentatie
    - technische documentatie die alle teamleden en de begeleiders in staat stelt om de omgeving op te zetten zonder hulp te moeten vragen
    - *white paper* die op een bevattelijke manier uitlegt hoe de aanval in zijn werk gaat, en hoe een bedrijf zich daartegen kan beschermen

## Cyber Security Challenge Belgium

De [Cyber Security Challenge Belgium](https://www.cybersecuritychallenge.be/) is een wedstrijd gericht naar studenten informatica, georganiseerd door [NVISO](https://www.nviso.eu/) en [Toreon](https://www.toreon.com/). Schrijf met je team in, neem deel aan de challenges en probeer zo ver mogelijk te geraken.

- Op 9-10 maart gaan de "qualifiers" door: geregistreerde teams lossen uitdagingen op via een online platform
- Op 26-27 maart mogen de top-teams deelnemen aan de finale die (als de omstandigheden het toelaten) zou doorgaan in Brussel

Aan de wedstrijd nemen studenten deel van verschillende hogescholen en universiteiten uit Vlaanderen. HOGENT mag daar niet ontbreken! Je moet nog geen cybersecurityspecialist zijn om deel te nemen, volgens de organisatie is een goede algemene IT-kennis en motivatie het belangrijkste.

Zie dit ook als een investering in je toekomst: de wedstrijd wordt georganiseerd, gesponsord en gevolgd door bedrijven die op zoek zijn naar jonge talenten om hun team te versterken. Deelname is dus misschien een opstapje naar een stageplaats of job!

## Acceptatiecriteria

- We verwachten een gedetailleerd verslag en retrospectieve van jullie deelname: wat waren de challenges, hoe hebben jullie die al dan niet opgelost? Waar waren jullie sterk in en waar hadden jullie het moeilijk mee? Vonden jullie dat je vanuit de informatica-opleiding een goede basis hadden om te kunnen deelnemen?
- Licht dit na afloop van de wedstrijd toe aan jullie begeleider tijdens een contactmoment.
- We gaan er van uit dat jullie team op zijn minst enkele challenges met succes heeft kunnen oplossen. Indien niet, dan kunnen jullie alsnog de [andere variant](#demo-cybersecurity-attack) van deze opdracht uitvoeren.
